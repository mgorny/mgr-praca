\section{Wprowadzenie}

Przed~współczesną energetyką stoi wiele wyzwań, które najprawdopodobniej
wymagać będą zmiany sposobu postrzegania zagadnień
pomiarowo-zabezpieczeniowych. Wśród najistotniejszych przyczyn tych
zmian wyróżnić można:

\begin{itemize}
	\item dynamiczny rozwój odnawialnych źródeł energii,

	\item wzrost poziomu zakłóceń emitowanych do~sieci przez odbiorców,

	\item wzrost wagi przykładanej do~jakości energii,

	\item dążenie do~ograniczania strat energii,

	\item dążenie do~poprawy dyspozycyjności systemu,

	\item zaniedbania inwestycyjne w~sieciach i~stacjach energetycznych.
\end{itemize}

Wymienione zjawiska ograniczają skuteczność dotychczas stosowanych
rozwiązań automatyki sieciowej i~zabezpieczeniowej, bądź wymagają
przekroczenia ich możliwości. Błędy, jakimi obarczone jest lokalne
postrzeganie wielu zjawisk sieciowych, okazują~się zbyt duże dla~potrzeb
efektywnego sterowania pracą sieci.

Konieczne staje~się stosowanie metod dokładniejszych, a~co za~tym idzie
wykorzystujących nie~tylko lokalnie dostępne dane pomiarowe. Wiąże~się
to z~potrzebą integracji systemów pomiarowych w~systemie
elektroenergetycznym. Lokalne systemy pomiarowe stopniowo zastępowane są
zintegrowanym systemem rozproszonym, który jest w~stanie efektywnie
dostarczyć dane niezbędne do~poprawnego sterowania pracą systemu.

Stosowanie rozproszonych systemów pomiarowych wiąże~się jednak
z~technicznymi trudnościami. Konieczne jest bowiem zapewnienie
odpowiednio dokładnych danych pomiarowych w~krótkim czasie.
Infrastruktura musi być zdolna do~efektywnego przesyłania danych, często
na~dużą odległość.  Istotne są również zagadnienia pewności,
bezpieczeństwa czy~skalowalności.

Z~całą pewnością założyć można, że~w~kolejnych latach będzie
zwiększać~się wykorzystanie rozproszonych sieci pomiarowych
w~energetyce. Dla~zapewnienia poprawnej długoterminowej pracy systemu,
z~zachowaniem możliwości rozbudowy, niezbędne staje~się stosowanie
otwartych standardów, mogących zapewnić trwałą interoperacyjność
pomiędzy stosowanymi w~jego obrębie urządzeniami i~programami.

W~obrębie pracy autor rozpatruje możliwość zastosowania protokołu OPC UA
(\eng{Open Platform Communications Unified Architecture}), który
proponowany jest jako jedno z~możliwych rozwiązań dla~inteligentnych
systemów energetycznych \textit{,,smart grid''}. W~tym celu wykonuje próbną
implementację serwera tego protokołu dla~systemu GNU/Linux, który może
znaleźć szerokie zastosowanie jako stabilna platforma o~bardzo dobrym
wsparciu sprzętu, w~tym urządzeń typu \textit{,,embedded''}.
