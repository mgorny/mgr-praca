\section{Zakończenie}

Zmiany w~sposobie pozyskiwania i~wykorzystywania energii wymagają
od~współczesnej energetyki stosowania urządzeń automatyki szybszych
i~dokładniejszych niż~klasyczne. W~procedurach sterowania
konieczne staje~się wykorzystywanie danych pomiarowych z~rozległych obszarów
systemu, a~co za~tym idzie ich efektywne pozyskiwanie i~przesyłanie.
Tym samym spodziewać~się należy znacznych inwestycji w~kierunku rozwoju
rozproszonych systemów pomiarowych, będących kluczowym elementem
systemów WAMS i~smart grid.

Obsługa systemów rozproszonych wiąże~się z~wieloma trudnościami.
Konieczne jest zapewnienie możliwości szybkiego przesyłu danych
na~duże odległości, z~zachowaniem bezpieczeństwa przesyłanych
informacji i~prywatności użytkowników, utrzymaniem niezbędnej
dla~poprawnej pracy systemu pewności i~otwartości, umożliwiającej
przyszłą rozbudowę systemu.

Jednym z~protokołów proponowanych do~zastosowania w~energetyce jest
protokół OPC UA, nad~którego rozwojem i~implementacją czuwa organizacja
OPC Foundation. W~ramach pracy autor zapoznał~się z~budową protokołu
OPC UA oraz~wykonał próbną implementację funkcjonalnego serwera
i~klienta tego protokołu.

Niewątpliwie stwierdzić można, że~protokół OPC UA jest rozwiązaniem
kompleksowym. Przy~jego projektowaniu uwzględniono wiele potencjalnych
problemów, ze~szczególnym naciskiem na~bezpieczeństwo przesyłu danych
i~kontrolę dostępu, dyspozycyjność, czy~możliwość wznowienia komunikacji
po~zerwaniu połączenia. Wykorzystanie silnie abstrakcyjnej konstrukcji
oraz~wsparcia introspekcji przestrzeni adresowej uczyniło możliwym
sprawne rozszerzanie protokołu o~nowe elementy przy~zachowaniu zgodności
z~istniejącym oprogramowaniem.

Wątpliwości budzić może natomiast złożoność protokołu. Wiele spośród
jego elementów najprawdopodobniej nie~znajdzie technicznie uzasadnionego
wykorzystania --- jak chociażby wykorzystanie protokołu SOAP. Pełna
implementacja protokołu jest kosztowna, a~jej wymagania mogą ograniczać
możliwość zastosowania na~niektórych urządzeniach typu
\textit{embedded}. Liczba przesyłanych informacji wpływa również
niekorzystnie na~wielkość pakietów.

Złożoność zwiększa również zagrożenie błędami w~oprogramowaniu, a~więc
ryzyko utraty dyspozycyjności. OPC Foundation usiłuje przeciwdziałać
powstawaniu niepełnych i~błędnych implementacji protokołu
poprzez~ograniczanie dostępu do~specyfikacji i~prowadzenie programu
certyfikacji produktów. Niestety, ogranicza tym samym również liczbę
osób testujących protokół oraz jego dostępność, w~szczególności
dla~niewielkich podmiotów.

Zdaniem autora, protokół OPC UA posiada wiele zalet i~jest bardzo
elastyczny, co~jest istotną zaletą w~przypadku tak dynamicznie
rozwijającej~się dziedziny techniki. Jednakże jego złożoność i~procedury
komunikacyjne mogą sprawić, że~nie~spełni oczekiwań co do~niezbędnej
pewności i~szybkości reakcji.

Wartą rozważenia może być koncepcja wykorzystania protokołu OPC UA
z~innym mapowaniem sieciowym niż standardowe. Zastosowanie bezstanowych
połączeń wykorzystujących protokół UDP mogłoby umożliwić wydajniejszy
przesył informacji z~kontrolą priorytetów i~możliwością pominięcia
powtórnej próby przesyłu nieaktualnych danych w~przypadku problemów
z~łącznością.

Zwrócić uwagę należy również na~istnienie alternatywnych protokołów
przeznaczonych dla~komunikacji z~rozproszonymi systemami pomiarowymi.
Przykładem może~być chociażby otwarty protokół OSGP (\eng{Open Smart
Grid Protocol}, opisany normami ISO/IEC 14908-1 do~ISO/IEC
14908-4\cite{osgp}, który zaprojektowany został z~myślą o~obsłudze sieci
inteligentnych.
